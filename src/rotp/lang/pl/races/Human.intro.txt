Triumwirat Ludzi
Jest rok 2300...

Triumwirat właśnie zakończył swoje 72. doroczne spotkanie na szczycie. Prawie całkowicie rozwiązawszy problemy, które nękały ludzkość od zarania cywilizacji, trzej przywódcy Ziemi skupili całą swoją energię, mądrość i determinację na planowaniu wielkiej eksploracji ostatecznej granicy.
Podczas gdy największe umysły w nauce, rządzie, wojsku i każdej innej dziedzinie podążają chętnie za dyrektywami wyznaczonymi przez ich Triumwirów, na niższych poziomach społeczeństwa zaczynają się zakorzeniać nasiona niezgody.
Paramilitarna grupa ekstremistów znana tylko jako Egida zaczęła rekrutować członków spośród tych, którzy najbardziej obawiają się tego co czeka ich w głębi kosmosu. Twierdzą oni, że kiedy ludzkość spotka obce cywilizacje musi być w stanie obronić się przed z pewnością bardziej zaawansowaną technologią wojskową.
W chwili gdy zarówno strach jak i optymizm przenikają się wśród twoich ludzi, musisz pozostać nieugięty i silny w swojej roli Triumwira. Musisz władać umiejętnościami dyplomatycznymi z najwyższym mistrzostwem a przy tym trzymać w ryzach zbójeckie elementy społeczeństwa. Jeśli nie będziesz w stanie tego zrobić, to militarna potęga międzygwiezdnych imperiów może okazać się najmniejszym zagrożeniem, z jakim będziesz musiał się zmierzyć...
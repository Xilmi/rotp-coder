Darlokani 
Píše sa rok 31 PDB...

Darlokanom sa konečne po dlhom čase podarilo dosiahnuť poriadok a stabilitu. Ich rasa bola na dlhý čas uvrhnutá do chaosu po tom, ako boli prenesení do tohto vesmíru interdimenzionálnou trhlinou. 
So svojimi nezvyklými novými fyzickými formami a v ešte zvláštnejšom novom svete musia  rozlúštiť tajomstvá tohto vesmíru, aby sa mohli vydať na cestu z domovskej planéty Nazin. Vaši ľudia nedokážu obnoviť komunikáciu s domovskou dimenziou, preto sa rozhodli, že jedinou cestou z tohto vesmíru je znovu otvoriť dvere, ktoré ich sem priviedli. 
Potreba expandovať do vesmíru je dvojaká: nielenže odpoveď na vytvorenie interdimenzionálnej brány leží niekde za ich dočasným domovským svetom, ale pri jeho hľadaní Darlokani získajú územie a zdroje potrebné na otvorenie takej brány. 
Ste jedným z mnohých, ktorých spája toto veľké bremeno. Nájsť spôsob a prostriedky na záchranu svojho ľudu pred katastrofou, ktorá ohrozuje ich pôvodný vesmír. Žiadna cena nemôže byť považovaná za príliš vysokú na dosiahnutie úspechu, pretože neúspech v tomto úsilí neznamená nič iné, ako úplné vyhubenie celej vašej rasy...
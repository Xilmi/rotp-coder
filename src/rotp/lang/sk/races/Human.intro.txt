Ľudský triumvirát
Píše sa rok 2300...

Triumvirát práve ukončil svoj 72. výročný samit. Mnohé problémy, ktoré trápili ľudstvo od úsvitu civilizácie, sa už takmer úplne odstránili. Traja vodcovia Zeme sústredili všetku svoju energiu, múdrosť a odhodlanie na plánovanie veľkolepého prieskumu poslednej hranice, vesmíru. 
Zatiaľ čo najväčšie mozgy vo vede, vo vláde, v armáde a vo všetkých ostatných oblastiach sa horlivo riadia pokynmi svojich triumvirov, na nižších úrovniach spoločnosti sa začínajú objavovať semienka nesúhlasu.
Polovojenská skupina extrémistov, známa len ako Aigis, začala verbovať členov spomedzi tých, ktorí sa najviac obávajú toho, čo ich čaká v hlbinách vesmíru. Aigis tvrdí, že keď sa ľudstvo stretne s mimozemskými civilizáciami, musí byť schopné brániť sa pred tými, čo budú mať nepochybne vyspelejšiu vojenskú techniku. 
Keďže sa medzi vašim ľuďom mieša strach i optimizmus, musíte vo svojej úlohe triumvira zostať pevní a silní. Musíte s maximálnym majstrovstvom ovládať svoje diplomatické schopnosti a zároveň držať na uzde nečestné elementy vašej spoločnosti. Ak sa vám to nepodarí, vojenská sila medzihviezdnych impérií môže byť tou najmenšou hrozbou, s ktorou budete musieť bojovať...
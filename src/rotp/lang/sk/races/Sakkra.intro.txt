Konkláve Sakkra

Píše sa rok 973 EE...
V čase, keď sa posledné ekodomy zatvárajú nad pestrým povrchom Sssly, dokončili sa i prípravy na osídlenie susedných svetov.  
Veľké rodiny vedia, že váš ľud vníma prostredie ako zložitú skladačku, ktorú treba vyriešiť. Uvedomujú si tiež, aká dôležitá je existencia týchto záhad pre udržanie stability v konkláve. 
Keď sa Sakkra začala meniť na vesmírnu spoločnosť vymenovali vás za hlavnú autoritu vašej civilizácie. S autoritou hlavného magistra musíte zabezpečiť, aby vaši ľudia mali k dispozícii stály prísun planét, ktoré treba kolonizovať a ekosystémov, ktoré treba udržať na správnej ceste. 
Často ste sa pozastavovali nad tým, aké podivné mimozemské civilizácie musia čakať na objavenie v hlbinách vesmíru, a čo sa stane, keď sa s nimi vaši ľudia v určitom okamihu svojho prieskumu stretnú. 
Bez ohľadu na to, s kým alebo čím sa stretnete, ste si istý, že nakoniec pokľaknú pred nadradenosťou sakkranskej vedy. Že osudom vášho ľudu je oslobodiť každý jeden svet v tejto galaxii od ekologickej nedokonalosti bez ohľadu na cenu...
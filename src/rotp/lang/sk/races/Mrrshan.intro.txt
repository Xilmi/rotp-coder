Klany Mrršánov
Píše sa rok 2861...

Vychádzaš zo Sály predkov ako najnovší chán Zlatého klanu, najmocnejšieho a najprestížnejšieho zo všetkých panstiev na Fieriase. 
Mrršania majú v hlbokej úcte starodávnu tradíciu súbojov odvahy proti ostatným klanom i hromadenia trofejí na znak víťazstva. Tvoj ľud sa k tebe ako k odvážnemu a prefíkanému vodcovi, ktorý je zodpovedný za mnohé legendárne nájazdy, hlási v nádeji, že ho dovedieš k nehynúcej sláve. 
Technológia sa zlepšuje a umožňuje skúmať a osídľovať okolité svety. Jednotlivé klany sa dohodli na krehkej spolupráci. Zdieľajú zdroje, flotily a technologické inovácie v nádeji, že večná súťaž, ktorej sa zúčastňujú, sa zmení z nájazdov na konkurenčné klany na nájazdy na cudzie svety a zaberanie všetkého, čo sa dá zabrať. 
Tvoj vzostup sa zhoduje s naplnením tohto paktu, je to historická príležitosť, ktorú si nemôžeš nechať ujsť. Tvoj klan začína svoju prvú výpravu do hlbín vesmíru. Zaväzuješ sa, že urobíš všetko, čo je potrebné, aby si úplne prekonal najdivokejšie očakávania svojho ľudu...
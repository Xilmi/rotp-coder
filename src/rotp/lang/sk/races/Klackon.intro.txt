Klakonský úľ
Píše sa rok 3374...

Pozeráš sa na nespočetné množstvo hviezd nad svojou hlavou. Na tie isté hviezdy, na ktoré sa pozeráš už viac ako tritisíc rokov. Tie isté hviezdy, ktoré ťa vítali, keď si prvýkrát otvoril oči osamote na Kholdane a tie isté hviezdy, ktoré ťa chránili, keď si vyrástol na nezastaviteľnú silu, ktorá sformovala celú planétu podľa tvojich predstáv.
Napriek tomu si sa za všetky tie roky, počas ktorých tvoja myseľ obývala nespočetný počet tiel nikdy nenarazil na inú inteligentnú formu života. A tak si sa vydal na cestu do vesmíru, aby si našiel iné formy života. Nikdy si nepoznal odlišné myšlienky alebo nápady, nikdy si nepoznal vojnu alebo podvod a nikdy si nepoznal odpor voči vlastnej vôle.
S nádejou a obavami hľadíš k nebu v predvečer, keď tvoj príbeh urobí skok vpred do nového začiatku. Nájdeš odpoveď na to, ako a prečo existuješ? Nájdeš ďalších, ktorí, ako ty dokážu budovať, rásť a snívať? Alebo nájdeš len nebezpečenstvo a boj vo vesmíre, ktorý je taký veľký, že presahuje tvoju vlastnú neobmedzenú predstavivosť...
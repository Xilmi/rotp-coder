Булрати Империја
Година је 14215...

Неометано седите на Престолу Моћи као Врховни Архијереј Булрати Империје. После периода експлозивног технолошког раста 
под вашом мудром управом, ваши људи су спремни да следе било који пут који ви сматрате најбољим као њихов вољени краљ-филозоф.
Знајући да сте ви тај који је предодређен да води свој народ у космос и да открије његове тајне, заповедате својим саветницима да што пре заврше рад на функционалним свемирским бродовима.
Ваши људи имају снагу и срца и тела, а технологија развијена да побољша њихову огромну физичку моћ гарантује да ће они лако надвладати сваки нејаки отпор на који наиђу у дубинама галаксије.
После петнаест година владавине, дошло је време да покренете моћ Империје и освојите све што вам лежи на путу. Сваки свет који заузмете ће ојачати ваше легије, статус ваше позиције, величину вашег наслеђа и страх који сте утерали у кости оних који се усуде да вам стану на пут...
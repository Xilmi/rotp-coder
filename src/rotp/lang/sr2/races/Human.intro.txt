Људски Тријумвират
Година је 2300...

Тријумвират је управо завршио 72. годишњи састанак. Сада када су бројни проблеми који су мучили човечанство од почетка цивилизације скоро потпуно решени, тројица Земаљских вођа усредсредили су сву своју енергију, мудрост и одлучност у планирање великог истраживања последњих граница.
Док су највећи умови у науци, влади, војсци и свим осталим областима нестрпљиви да следе смернице које су им поставили њихови Тријумвири, семе неслагања почиње да пушта корене у нижим нивоима друштва.
Паравојна група екстремиста позната само под називом Ејџис је почела са регрутацијом чланова међу онима који се највише плаше дубина свемира, тврдећи да када човечанство сретне ванземаљске цивилизације мора бити у стању да се одбрани од њихове супериорне војне технологије.
Док се страх и оптимизам мешају међу вашим људима, морате остати непоколебљиви и снажни у улози Тријумвира. Морате да владате својим дипломатским вештинама са највећим мајсторством, а да истовремено контролишете одметничке елементе вашег друштва. Ако то не будете успели, војна моћ међузвезданих империја може бити најмања од ваших брига...
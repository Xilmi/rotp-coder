Клаконска Унија
Година је 3374...

Загледате се у небројене звезде на небу, исте оне звезде које сте гледали више од три хиљаде година. Исте звезде које су вас поздравиле када сте први пут отворили очи на Колдану, и исте звезде које су вас покривале док сте прерастали у незаустављиву силу која је обликовала целу планету по својој вољи.
Ипак, кроз све године које провели учећи о себи и небројеним телима која ваша свест насељава, никада нигде другде на овом свету нисте видели још један интелигентан облик живота, и то вас је непоколебљиво терало да путујете у свемир како бисте пронашли одговоре и друге облике живота. Никада нисте познавали различите мисли или идеје, никада нисте познавали рат или обману и никада нисте познавали противљење својој вољи и свему што то подразумева.
С надом и стрепњом гледате у небеса вече пре него што ваша прича направи свој највећи корак напред до сада. Да ли ћете пронаћи одговоре на то како и зашто сте настали? Да ли ћете наћи друге попут вас који могу да граде, расту и сањају? Или ћете пронаћи ништа више од опасности и сукоба у свемиру који је незамисливо већи од вас самог...
Människornas Triumvirat
Året är 2300...

Triumviratet har just avslutat sin sjuttioandra årliga överhetskonferens. Med de flesta av de problem som plågat mänskligheten sedan civilisationens begynnelse åtminstone mestadels åtgärdade, har Jordens tre ledare investerat all sin energi, visdom och beslutsamhet in i planeringen för en storslagen expedition för att utforska det stora okända.
Medan de främsta experterna inom forskning, industri, militär, miljö och alla andra områden ivrigt följer Triumvirernas dikterade direktiv, börjar oroligheter fatta tag i samhällets lägre grader.
En militär splittringsgrupp av extremister som kallar sig Aegis har börjat att rekrytera medlemmar bland de som är mest rädda för vad som väntar i rymdens djup, med mottot att när mänskligheten kommer att bemöta utomjordingar, så måste de kunna försvara sig mot vad som otvivelaktigen kommer att vara överlägsen militär teknologi.
Medan rädsla och optimism omväxlande flödar genom ert folk, måste du hålla dig trofast och stark i din roll som Triumvir. Du kommer att behöva visa din allra bästa sida vad gäller diplomatisk manövrering medan du också ser till att problemmakare bland ditt folk hålls i schack. Om du inte förmår gör det, ja, då kommer de andra interstellära imperiernas militära makt kanske vara det minsta av dina problem...